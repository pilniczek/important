# Tipy na lepší psaní

## Používání kratších vět

![](https://raw.githubusercontent.com/pilniczek/important/master/article-improve/delka.jpg)

Ve screenshotu zvýrazňuji tečky. První odstavec je problém. Druhý odstavec je co do délky vět v pohodě.

U moc komplikovaných souvětí čtenář na konci už nemá přehled, co bylo na začátku.

Jedna věta přes celý odstavec je opravdu moc.

## Nepoužívat "výpňová" slovní spojení

Nemají význam, jen nafukují délku textu a přispívají k problému dlouhých vět viz předchozí bod.

## Opakování slov

Způsobuje to, že se text hůř čte. O autorovi to vypovídá, že má malou slovní zásobu.

![](https://raw.githubusercontent.com/pilniczek/important/master/article-improve/opakovani.jpg)

Chce to víc číst, nebo si pomáhat online nástroji.

https://www.slovnik-synonym.cz/web.php/hledat?typ_hledani=substr&cizi_slovo=projektil

K hledání opakujících se slov na webu slouží klávesová zkratka `ctrl+F`. Člověk napíše kořen slova a zaškrtne "Zvýraznit vše". (Word/office bude mít taky nějakou podobnou funkci.) Očima pak stačí projet výsledky a provést nutné úpravy.

---

První dva body ilustruji přepsáním prvního odstavce z prvního screenshotu.

`Asi se shodneme, že hlavním lákadlem nové generace byla kombinace 60FPS, 4K a RTX. Navíc bez načítacích obrazovek. To je jistým způsobem dodrženo. Budete ale potřebovat buď hry přímo pro PS5, nebo si počkat na update.`

Nad rámec výše zmíněných bodů jsem text i zkrátil. Zachoval jsem význam a čtenáři ušetřil čas.

---

## Typografická pravidla

![](https://raw.githubusercontent.com/pilniczek/important/master/article-improve/typografie.jpg)

Tohle je nutný základ pro snadné čtení. Zdroj třeba zde.

https://www.napocitaci.cz/33/typograficka-pravidla-uniqueidgOkE4NvrWuNY54vrLeM676nSxPa8k1rvWcEWLDBR_98/

## "Logické kotrmelce"

![](https://raw.githubusercontent.com/pilniczek/important/master/article-improve/logicke-kotrmelce.jpg)

1. Stažení loadingu ze 13 na 3 sekundy osobně považuji za mega skok. Je to cca 23% původního času! Ani ne čtvrtina! (Převod na procenta mi přijde jako lepší vyhodnocovač zlepšení, ale nepovažuji za nutné ho používat v textu článku.) Čekat 13s u loading screeny je fakt mor. Hraje v tom roli individuální vnímání času. Člověku se ten interval zdá delší, protože se nic neděje. Při hře 13 sekund naopak uteče daleko rychleji. (To je to individuální vnímání času.)
2. "...ovšem při delším načítání by mohlo být" je skvělý příklad přístupu "nic o tom nevím, ale potřebuju o tom něco napsat". Takovou situaci lze řešit dvěma způsoby.
   - Nic o tom nepsat, prostě to vypustit.
   - Sehnat si informace, kterými tu domněnku nějak podložíš. Třeba si zjistit porovnání dob trvání loading screen mezi PS3 a PS4.

## Obecně

Píšeš hodně tak, "jako když mluvíš". V mluveném projevu je to OK, ale jako písemný projev se to čte hůř.

Celková délka článku je IMHO v pohodě.
